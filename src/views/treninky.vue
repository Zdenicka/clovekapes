<template>


    <h3>Tréninky</h3>
        <p>Trénovat u&nbsp;mě můžete přibližně v oblasti mezi Jičínem, Nymburkem a Mladou Boleslaví. V&nbsp;těchto třech městech také více či méně pravidelně pořádám i skupinové tréninky.</p>
    <h5>Zaměření</h5>
        <p>Mohu vám nabídnout pomoc s&nbsp;<b>výchovou rodinného psa</b> i se&nbsp;všeobecnou přípravou pro psí sporty - práci na&nbsp;soustředění, sebekontrole, přivolání, vzorné chůzi na vodítku, nácvik ošetření i učení konkrétních cviků nebo triků. 
        Vše takovou formou, abyste se bavili vy i váš pes a společný čas si všichni užili.</p>
        <p>Druhou oblastí na&nbsp;kterou se zaměřuji je řešení již existujícího <b>problémového chování</b>. Ráda budu vám i vašemu psovi pomáhat při práci se&nbsp;xa\strachem, agresí ke psům i lidem i dalšími problémy a pomůžu vám nastavit vaše soužití tak, aby fungovalo pro vás i pro psa.</p>
    <h5>Skupinové tréninky</h5>
        <p>Skupinové tréninky v současné době nabízím hlavně v&nbsp;<a href="https://zkonymburk.blogspot.com/" target="_blank">ZKO Nymburk</a>, nicméně občas je vypíšu i v&nbsp;Mladé Boleslavi nebo Jičíně.</p>
    <h3>Kurzy</h3>
        <p>Novinkou jsou tři vypsané kurzy, které nabízím v&nbsp;<a href="https://zkonymburk.blogspot.com/" target="_blank">ZKO Nymburk</a>. Tyto kurzy se rozeběhnou hned na počátku září a obsahují i teoretický úvod. Ten není pro účastníky povinný, zato je velmi užitečný.</p>
        <p>Všechny tři kurzy jsou určeny pro puberťáky a dospělé psy a jejich cílem je usnadnit vám společný život nebo nastartovat vaši společnou sportovní kariéru.</p>
    <h5>Základy rodinného psa pro dospělé psy</h5>
        <p>Kurz vhodný pro všechny psíky, u&nbsp;kterých máte pocit, že byste si v&nbsp;běžných situacích mohli lépe rozumět. Možná jste v jejich štěněcím období neměli dostatek času, nebo vám vstoupil do&nbsp;cesty běžný život, 
        možná jste neměli dost podpory a informací, nebo jste si je přivedli domů už dospělé či dospívající. Nevadí, i dospělého psa slušnému chování naučíme, nebojte. V&nbsp;klidu a po&nbsp;dobrém.</p>
    <h5>Všeobecná sportovní přípravka</h5>
        <p>Tady předpokládám, že si se&nbsp;svým psíkem docela rozumíte a máte nějaké sportovní ambice. Ambicí může být i (jen) pravidelné ježdění na tréninky nějakého sportu a vybití nastřádané energie. Nebo možná už i tréninky nějakého sportu navštěvujete a zjistili jste, že by bylo fajn, aby váš psí parťák uměl věci, které nejsou úplně předmětem onoho sportu, ale vám to tréninky ztěžuje a váš trenér nemá čas, aby vám s tím během úzce zaměřených tréninků poradil.
        O&nbsp;co například může jít? Takové klidné čekání, než na&nbsp;vás přijde řada, bývá častým kamenem úrazu. Zapracujeme na&nbsp;motivaci, sebekontrole a podíváme se na&nbsp;základní chování, které se vám bude hodit snad u&nbsp;všech psích sportů :) </p>
    <h5>Ošetření se souhlasem</h5>
        <p>Kurz pro všechny psí citlivky i macha, se kterými možná doma bojujete při&nbsp;vyndavání klíšťat, stříhání drápků, česání nebo kontrole uší. Možná váš problém začíná až při&nbsp;pohledu na dveře veteriny. Nebojte, i to se dá trpělivou prací změnit.</p>

</template>
